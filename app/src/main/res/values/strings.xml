<resources>
    <string name="app_name">Nieszpory</string>
    <string name="large_text">
    "Jakich argumentów używałem by się móc napić? \n"
Przecież nie piję dużo. Tylko czasami się upijam. Wykonuje swoje obowiązki, niczego nigdy nie zawaliłem. Argument niezaniedbywania swoich obowiązków zewnętrznych w klasztorze był największym i najważniejszym argumentem. Trzymałem się go mocno i mocno mnie on utwierdzał że moje picie to nie problem. Trwało to do momentu kiedy jednego dnia zapomniałem o pogrzebie i myśląc że mam wolne popołudnie upiłem się. Pech chciał że nikogo w tym czasie nie było w klasztorze i nie mógł mnie zastąpić. Ludzie czekali godzinę i awaryjnie wezwali innego księdza z seminarium w Użgorodzie w czasie gdy ja spałem nawalony. Faktem jest że gdybym się nie napił to nawet zapomniawszy o tym pogrzebie mógłbym, z lekkim poślizgiem, iść na ten pogrzeb, gdybym był trzeźwy.
Nie raz także udawało mi się ograniczyć picie tak aby rano wstać i normalnie funkcjonować. Mówiłem sobie: przecież wstałem i funkcjonuje ta ćwiartka wczoraj to tak akurat na dobry humorek i spanie. Po ćwiartce czuje się rano normalnie zatem nie ma problemu. Tak zacząłem kupować ćwiartki wódki by niby kontrolować swoje picie, gdyż wiedziałem że kupując pół litra wypiję całą i rano będę miał podłego kaca. Parenaście razy zdarzyło się tak że po tej ćwiartce szedłem do sklepu aby kupić drugą lub pół litra by było na drugi dzień.
Niejednokrotnie mówiłem sobie że piję bo jest okazja, bo spotkaliśmy się ze znajomymi.
Jednak największym wyzwalaczem picia był urlop. Brak obowiązków, kupa wolnego czasu no i wyjazd ze znajomymi którzy pili, sprzyjały codziennemu upijaniu się. Mówiłem sobie jest wolne teraz to mogę, poza urlopem przecież tak nie piję. I tak spędziłem parę urlopów (Malta, Włochy, Grecja dwa razy, i Tel-Awiw) pijąc nawet z rana by być na rauszu na plaży a potem dobijając się wieczorem. Dodatkowo w przekonaniu że nie mam problemu utwierdzało mnie to że jako jedyny w czasie tych urlopów wstawałem wcześnie rano oczywiście skacowany, szedłem nad morze i po otrzeźwiającej kąpieli wracałem świeży do znajomych, którzy ledwo z łóżek wstawali. Myślałem sobie o ci to są alkoholicy bo wstać nie mogą a ja już świeży i gotowy do wycieczki.
Gdy bracia nalepili mi etykietkę alkoholik ja aby udowodnić że nim nie jestem niejednokrotnie w czasie uroczystości zakrapianych alkoholem nie piłem go wcale publicznie jednak po wszystkim wieczorem upijałem się gorzałą którą już wcześniej sobie kupiłem. Czemu kupiłem? Bo alkohol który zostawał stał sobie w szafie. Ja aby mnie nie posądzono że podkradam i piję sam, kupowałem sobie wcześniej alkohol by go móc wypić w samotności.
Picie samotne zaczęło się właśnie wtedy kiedy bracia zaczęli mi mówić że mam problem. Od tej pory faktycznie nikt mnie nie widział jak piję publicznie zawsze upijałem się sam. Jednak moje poranne niewstawanie było znakiem że coś jest nie tak. Wymyślałem wtedy że źle się czuję, że późno poszedłem spać i takie tam inne dyrdymały.
Właśnie dyrdymały ale dla trzeźwego i nie uzależnionego człowieka. Jak przyjrzę się temu co mówiłem typu: przecież piję i to o wiele mniej niż inni, przecież niczego nie zawaliłem, przecież nie upijam się do nieprzytomności, jak tu się nie napić jak była okazja … jak przyjże się temu to to co mówiłem było dla mnie szczerą prawdą, ja w to po prostu wierzyłem.
    </string>
    <string name="action_settings">Właściwości</string>
</resources>
